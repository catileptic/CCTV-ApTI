---
title: "Model cerere pentru acces la date"
type: "page"
layout: default
draft: "false"
---

Poți cere să îți fie trimise imaginile cu tine, surprise de camere de supraveghere în spațiul public. 

{{< external-link source="https://legislatie.just.ro/Public/DetaliiDocumentAfis/201834" >}}Regulamentul GDPR{{< /external-link >}} este cel care îți dă acest drept. Nu trebuie să ai un anumit motiv pentru care ceri aceste date - operatorul camerelor CCTV, fie ele pe spațiu public sau privat, este obligat să răspundă cererii tale. 

Primul pas pe care trebuie să îl faci este să trimiți o **cerere către operatorul de date** căruia aparține camera CCTV de la care vrei imaginile. 

**Ți-am pregătit {{< download source="/data/cerere.docx" >}}un model{{< /download>}} pe care îl poți folosi**. Tot ce trebuie să faci e să completezi informațiile tale în locurile pe care le-am indicat cu culoarea galbenă. 

Dacă vrei să ceri datele de la o cameră CCTV din spațiul public, poate fi dificil să identifici operatorul căruia trebuie să-i trimiți cererea. Conform articolului 13 din GDPR, fiecare cameră CCTV trebuie să fie însoțită de o plăcuță cu o notă de informare care numește operatorul și oferă datele la care poate fi contactat. 

{{< external-link source="https://www.eximtur.ro/uploads/images/supraveg-video.png" >}}Iată un exemplu de astfel de notă de informare{{< /external-link >}}.

În schimb, dacă vrei imaginile de la o cameră CCTV dintr-un spațiu privat (recepție de hotel, magazin etc.) atunci va trebui să trimiți cererea entității private respective. 

În cazul camerelor CCTV din scara de bloc, cererea trebuie să ajungă la asociația de proprietari. 

**Operatorul trebuie să îți dea doar datele tale, nu și pe cele ale altor persoane.** Înregistrările video pe care le primești ar trebui să conțină doar imagini cu tine, iar fețele altor persoane ar trebui să fie ascunse (cu un efect _blur_, de exemplu). 

E posibil ca operatorul să îți ceară detalii suplimentare, ca să te identifice. 

Dacă operatorul nu răspunde în 30 de zile sau nu răspunde complet, poți depune **o plângere către autoritatea română competentă**. Este foarte important să adaugi, la această plângere, o copie a cererii inițiale, din primul pas, plus răspunsul operatorului (dacă ai primit unul). 

**Găsești {{< external-link source="https://www.dataprotection.ro/?page=Plangeri_raspuns_da" >}}un model{{< /external-link >}}. pentru plângere pe site-ul Autorității Naţionale de Supraveghere a Prelucrării Datelor cu Caracter Personal**. 
